NOTE: l'immagine non ha copyright ma in teoria non possiamo togliere la mail in basso

Pasta zucchine e gamberetti

Un piatto raffinato e leggero, perfetto per chi cerca un connubio di sapori freschi e delicati. Le zucchine incontrano la dolcezza dei gamberetti, creando un equilibrio armonioso, il tutto avvolto da una spolverata di prezzemolo fresco per esaltare i sapori del mare. Questa pasta è ideale per chi vuole unire semplicità e gusto, facile da preparare e ricca di gusto.

30-40 minuti
€8

Pasta (tipologia a scelta, consigliata corta) 150 g
Zucchine 100 g
Gamberetti 100 g
Olio q.b.
Sale grosso q.b.
Sale fino q.b.
Basilico (dipende dall'immagine)

1. Se hai preso i gamberetti già pronti surgelati continua al punto seguente, altrimenti se li hai presi freschi perché pensi di meritarteli allora stacca la testa, togli il guscio ed estrai il filamento nero interno aiutandoti con uno stuzzicadenti.
2. Mettili in una padella con un filo d'olio e un po' d'acqua e cucinali a fuoco medio-basso per 3-4 minuti.
3. Lava le zucchine e tagliale a pezzetti, fette sottili o come ti pare.
4. Mettile in una padella sempre con un filo d'olio, un po' d'acqua e un pizzico di sale fino per risaltarne il sapore. Cucina a fuoco medio-alto per 10 minuti col coperchio e muovile ogni tanto altrimenti si attaccano e ti tocca scrostare il bruciato (se si è asciugata tutta l'acqua puoi aggiungerne un po' senza annegarle).
5. Metti a bollire l'acqua per la pasta, quando raggiunge il bollore aggiungi un po' di sale grosso e poi la pasta. Tieni il fuoco medio-alto per il tempo indicato sulla confezione (in genere ci azzeccano ma ti consigliamo di assaggiare ogni tanto).
6. Una volta pronta la pasta scolala, versala in un contenitore che ti porterai a lezione o in un piatto se la mangi a casa, aggiungi le zucchine e i gamberetti. Aggiungi un pizzico di basilico per dargli un tocco di classe e fare un figurone coi tuoi compagni fuorisede.
