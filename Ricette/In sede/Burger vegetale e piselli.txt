Burger vegetale e piselli

Non fare storie solo perché non c'è la ciccia, questo è un piatto saporito e bilanciato perfetto per chi desidera un'alternativa vegetale gustosa! Croccante fuori e tenero dentro, questo burger è accompagnato da piselli al vapore leggermente conditi con un filo d’olio e un pizzico di sale per un accompagnamento delicato che esalta la freschezza del piatto. 

25 minuti
€5

Burger vegetale (dipende da dove lo prendi) 120 g
Piselli 100 g
Olio q.b.
Sale fino q.b.

1. Metti i piselli in un pentolino con un filo d'olio e un pizzico di sale fino.
2. Riempi il pentolino di acqua fino a coprire per metà i piselli a meno che tu non li voglia annacquati, cucina per circa 15 minuti a fuoco medio e chiudi con un coperchi. Consigliamo di assaggiare ogni tanto per controllare la salatura e la cottura, se invece vuoi andare a sensazione come quegli esercizi che non ti vengono fai pure.
3. Metti un goccio d'olio su una padella così sarà più facile lavarla e cucina il burger a fuoco medio per il tempo indicato sulla confezione. Gira spesso il burger per non farlo attaccare e per avere una cottura uniforme.
4. Una volta cotto il burger e i piselli metti tutto su un piatto e assapora il gusto della finta ciccia che a noi amanti della carne fa ancora strano. Se te lo vuoi portare a lezione e non sei attrezzato come uno scout ti consigliamo di tagliarlo a pezzi a casa così sarà più facile da mangiare.