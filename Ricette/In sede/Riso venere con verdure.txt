Riso Venere con verdure

Un piatto leggero e colorato, che combina la ricchezza del riso Venere con la freschezza delle verdure. Il riso, dal caratteristico colore scuro e dal gusto intenso, viene cotto al dente e saltato con verdure fresche come zucchine e carote. Un piatto nutriente e bilanciato ideale per chi cerca un’opzione sana e saporita. Perfetto da gustare anche a temperatura ambiente quando si deve passare la pausa pranzo in aula.

45 minuti
€7

Riso Venere 80 g
Zucchine 40 g (una piccola)
Carote 40 g (una piccola)
Mais 80 g
Pomodorini 30 g
Olio q.b.
Sale grosso q.b.
Sale fino q.b.

1. Riempi una pentola di acqua e falla bollire, poi butta del sale grosso e il riso. Cuoci a fuoco medio-alto per il tempo indicato sulla confezione mescolando ogni tanto.
2. Nel mentre pela la carota e tagliala e striscioline, mettile in padella con un filo d'olio, un po' di acqua e un pizzico di sale fino. Accendi il fuoco basso e copri con un coperchio, le carote ci mettono un pochino di più a cucinarsi.
3. Senza perdere tempo che per noi studenti è prezioso lava la zucchina e tagliala a rondelle o pezzetti piccoli (fa' un po' come te pare). Aggiungila alle carote nella padella con un pizzico di sale. Ogni tanto girale e aggiungi un po' d'acqua se vedi che è evaporata per non farle attaccare alla padella. Cucina a fuoco medio-basso per circa 8-10 minuti.
4. Occhio al riso.
5. Lava i pomodorini e tagliali a piccoli spicchi.
6. Se pensi di riuscire a finire tutto questo bel piattone apri anche una scatola di mais e scolala così da avere tutto pronto sul tavolo.
7. Quando il riso, le zucchine e le carote sono pronte versa tutto in un piatto insieme ai pomodorini e il mais. Condisci con un filo d'olio e assapora il gusto di chi può permettersi certe prelibatezze.