pasta alla nord piovego

Sei appena tornato dall'università ma già hai nostalgia... Qual modo migliore per eliminare la nostalgia se non preparando uno dei più famosi piatti della più celebre mensa universitaria? Sì, parliamo proprio della pasta al pomodoro, sempre disponibile in menu da tempo immemore... Preparala per pranzo, difficilmente te ne pentirai!

125 gr di pasta (rigorosamente fusilli)
1 barattolo di passata di pomodoro
formaggio grana grattato q.b.
olio extravergine di oliva q.b.

20 minuti
3€

1. Prendi una pentola non troppo grande, ponila sotto il rubinetto e riempila d’acqua lasciando circa ¼ di spazio.
2. Prendi la pentola e mettila sul fornello, quindi accendi il fuoco.
3. Prendi la passata di pomodoro: se hai una bottiglia molto grande consigliamo di utilizzare un bicchiere come “dosatore” ed utilizzarne circa 3 bicchieri.
4. Prendi una padella non troppo grande, ponila sul fornello senza accendere il fuoco e coprila con un po’ d’olio, diciamo un quantitativo appena per ricoprirne la superficie.
5. Accendi il fuoco, attendi che l’olio si scaldi appena (meno di un minuto) e versaci sopra la passata. La passata sarà calda tra circa 20 minuti, occupiamoci nel frattempo della pasta...
6. Quando l’acqua bolle, sala la stessa buttandoci circa due cucchiai di sale grosso. Prendi quindi i 125 gr di pasta e buttali in acqua (attento a non schizzare, l’acqua bollente non è propriamente gradita a contatto con la pelle).
7. Attendi circa 10 minuti che la pasta sia cotta, quindi spegni il fuoco.
8. Quando, tra pochi minuti, anche la passata sarà calda, spegni il fuoco della padella.
9. Scola la pasta e ponila su un piatto, quindi versaci sopra la passata dalla padella. Condisci con un po’ di formaggio grana e <span lang="fr">voilà</span>: la tua pasta al pomodoro è pronta.