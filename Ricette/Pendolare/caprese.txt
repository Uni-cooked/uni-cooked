caprese

La Caprese, il tipico piatto semplice negli ingredienti ma ricco nel gusto... Rendi invidiosi i tuoi amici che abitano in sede e sono impegnati nella preparazione di complessi piatti a loro detta sopraffini con la rapidità e la gustosità che solo la Caprese può offrire. Adatta ad ogni occasione, prepara pomodori, mozzarelle e origano: è ora di mettere alla prova il cuoco che è in te!

2 pomodori da insalata (quelli grandi)
2 mozzarelle
Origano q.b.

5 minuti
€5

1. Prendi i due pomodori e lavali bene sotto l'acqua corrente per togliere eventuali pesticidi presenti sulla superficie.
2. Dall'angolo "cose da non toccare", prendi un tagliere e un coltello dalla lama non arrotondata. Prendi i due pomodori e tagliali a fette: non devono essere né troppo grandi, né troppo fine, il giusto insomma.
3. Prendi un piatto e poggiaci sopra le fette di pomodoro avendo cura di non sovrapporle.
4. Prendi una mozzarella e, avendo cura di porti sopra il lavello (per evitare di dover poi pulire per terra), apri la confezione aiutandoti con una forbice o un coltello. Stai attento a non tagliarti le dita!
5. Dopo aver sgocciolato la mozzarella, ponila sopra il tagliere e tagliala a fette anche queste non troppo spesse.
6. Poni ciascuna fetta di mozzarella sopra ad una fetta di pomodoro.
7. Ripeti i passi precedenti con la seconda mozzarella.
8. Prendi l’origano e spargilo sopra il piatto: complimenti, la tua caprese è pronta da gustare!