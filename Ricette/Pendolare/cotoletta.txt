Cotoletta

Ti stai preparando per la sessione e devi studiare anche la sera? Cerchi un piatto facile da preparare e che sia pronto in fretta? Non temere, la tua ricerca è terminata: ti presentiamo il miglior amico delle cene veloci, la Cotoletta! Un piatto semplice e veloce che saprà stupirti per la sua gustosità, specie se accompagnato da pomodorini di contorno... Ai fornelli!

1 cotoletta impanata pre-confezionata
10 pomodorini
olio q.b.
sale q.b.

5€
10 minuti

1. Cerca un tagliere per tagliare i pomodorini.
2. Prendi dal frigo i pomodorini, apri l’acqua del lavello e inizia a pulirli uno ad uno per togliere eventuali residui presenti sulla superficie.
3. Poggia i pomodorini puliti sopra il tagliere. Prendi quindi un coltello e inizia ad affettare i pomodorini in due o tre parti ciascuno.
4. Poggia i pomodorini tagliati su un piatto e condiscili con olio e sale.
5. Prendi una padella sufficientemente grande per ospitare la cotoletta e versaci un filo d’olio: questo eviterà che la cotoletta si attacchi!
6. Prendi dal frigo la cotoletta impanata pre-confezionata e mettila un attimo da parte.
7. Accendi il fuoco e fai riscaldare la padella per qualche secondo, quindi metti la cotoletta sulla padella.
8. Fai cuocere per cinque minuti rigirando la pietanza ambo le parti, in maniera che venga scaldata uniformemente.
9. Impiatta assieme ai pomodori: la cena è servita!