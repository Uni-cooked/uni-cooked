piadina della vittoria

Ti proponiamo, per pranzare in grande stile, le istruzioni per il piatto della più alta <span lang="fr">cuisine</span> dei pendolari: l’insostituibile piadina.
Gusta la prelibatezza del prosciutto crudo, in connubio perfetto con la mozzarella, i pomodorini e la lattuga mentre pensi al tuo amico in sede che ancora una volta perderà tempo prezioso a cucinare qualche pasta un po' troppo <span lang="en">fancy</span>.

10 minuti
€7

10 pomodorini datterini
5 foglie di lattuga
125 gr di prosciutto crudo
1 mozzarella piccola
1 pane da piadina

1. Estrai dal frigo i pomodorini datterini e puliscili sotto l'acqua corrente per togliere residui di pesticidi.
2. Puliti i pomodorini, cerca un tagliere su cui successivamente li taglierai. I pomodorini sono piccolini, basta tagliarli a metà, tuttavia puoi anche dividerli in tre parti se preferisci. Raccogli i pomodorini tagliati in una ciotolina e mettila da parte.
3. Prendi la lattuga e staccane tre o quattro foglie abbastanza grandi. Pulisci le foglie utilizzando l’acqua e mettile da parte.
4. Riapri il frigo ed estrai la mozzarella: sopra il lavello apri la confezione ed estrai il latticino. Dopo averla sgocciolata un poco, posala sul tagliere e inizia a tagliarla in maniera da ottenere delle fette (non troppo grandi) di mozzarella, quindi prendi le fette e mettile su un piattino: ci serviranno tra pochissimo.
5. dall’angolo “pentole e oggetti vari” della cucina, estrai una padella sufficientemente grande a contenere il pane da piadina. Metti la padella sopra al fuoco e aspetta che si scaldi un poco. Quindi poggia sopra il pane e lascia che si scaldi: non ci dovrebbe voler molto, circa 1 minuto in totale girando il pane da ambo le parti con l’aiuto di una spatola, ma leggi le indicazioni di preparazione riportate sulla confezione.
6. Scaldato il pane è ora di assemblare: prendi un piatto e mettici sopra il pane da piadina scaldato. Estrai quindi dal frigo il prosciutto crudo e mettine qualche fetta, aggiungi qualche pomodorino e fetta di mozzarella, il tutto condendo solo la prima metà del pane. Continua così sino a terminare gli ingredienti, quindi chiudi la piadina sollevando l’estremità non condita e appoggiandola su quella condita.
7. Siediti a tavola e buon appetito!