Pasta in bianco

La <span lang="fr">crème de la crème</span> della cucina da pendolare, il piatto migliore che tu possa desiderare: la pasta in bianco. La ricetta tramandata da generazioni di pendolari a generazionidi pendolari finalmente a portata di <span lang="en">click</click>. Sei di fretta perché hai lezione nel pomeriggio e devi prendere il treno ma non sei disposto a rinunciare ad un buon pasto? La pasta in bianco è la ricetta che fa per te!

15-20 minuti
€2

125 gr di pasta (rigorosamente fusilli, dico per esperienza)
Olio extravergine di oliva q.b.
Sale grosso q.b.
Formaggio grana (opzionale, solo se a fine ricetta vi sarete ripresi dallo shock)

1. Prendi un pentolino (piccolo che dopo bisogna lavarlo e qui l'acqua e le energie non vanno sprecate) e riempilo d'acqua sino a lasciare mezzo pollice di spazio.
2. Posa il pentolino bellino sopra il cucinino e accendi la fiamma.
3. Recati al luogo misterioso dove in casa tua si accumulano i coperchi e cerca quello del pentolino (nota, nessuno mette un coperchio al pentolino da anni, perciò cercate nelle retrovie). Una volta recuperato, posa il coperchio sopra il pentolino.
4. Attendi qualche minuto, il tempo che l'acqua nel pentolino inizi a bollire.
5. Quando senti l'acqua bollire dirigiti ad alzare il coperchio. Prendi quindi un cucchiaio di sale grosso da cucina (e sì, sale grosso, posa quello fino) e buttalo piano dentro la pentola.
6. Prendi ora i 125 gr precisi precisi di fusilli e buttali dentro l'acqua. Solitamente ci vogliono una decina di minuti prima di cuocerli completamente, ma controlla quanto riportato nella confezione.
7. Passati i 10 minuti, spegni il fuoco e scola la pasta.
8. Impiatta e condisci con l'olio extravergine di oliva: voilà, la tua pasta in bianco è pronta per essere mangiata!