Pasta all'olio di Teo il triste

la crème de la crème della cucina da pendolare, il piatto migliore che tu possa desiderare
(specie se come il povero autore di questo articolo sei tornato a casa con il commento del progetto di Programmazione ad Oggetti
con su scritto che la gui da te con tanto impegno realizzata poco intuitiva si è rivelata)

15-20 minuti
€5

125 gr di pasta (rigorosamente fusilli, dico per esperienza)
Olio extravergine di oliva q.b.
Sale grosso q.b.
Formaggio grana (opzionale, solo se a fine ricetta vi sarete ripresi dallo shock)

1. dopo esserti asciugato le lacrime pensando alle ore spese per realizzare la gui, prendete
un pentolino (piccolo che dopo bisogna lavarlo e qui l'acqua e le energie non vanno sprecate)
e riempite lo stesso d'acqua sino a lasciare mezzo pollice di spazio
2. posate il pentolino bellino sopra il cucinino (o la piastra ad induzione o qualsiasi altra fonte di calore) e accendete la fiamma.
3. Recatevi al luogo misterioso dove in casa vostra si accumulano i coperchi e cercate quello del pentolino (nota, nessuno mette un coperchio al pentolino da anni, perciò cercate nelle retrovie). Una volta recuperato, posate il coperchio sopra il pentolino
4. Aprite YouTube e cercatevi un video di Surry dalla durata di circa 10 minuti, il tempo che l'acqua nel pentolino inizi a bollire
5. Quando sentite l'acqua sbordare (sì, so che non avete letto tutto prima di iniziare :) ) dirigetevi
ad alzare il coperchio (occhio alle ustioni). Prendete quindi un cucchiaio di sale grosso da cucina (e sì, sale grosso, posate quello da condimento) e buttatelo piano dentro la pentola (PIANO, che altrimenti pulirete il piano cottura per via dell'acqua che sborda)
6. Prendete i 125 gr precisi precisi di fusilli e buttateli dentro l'acqua. Solitamente ci vogliono una decina di minuti prima di cuocerli completamente, tempo di guardare un secondo video di Surry
7. Passati i 10 minuti, spegnete il fuoco e scolate la pasta.
8. Impiattate, condite con l'olio extravergine di oliva e voilà, la vostra pasta in bianco è pronta

PRO-TIP: se dopo aver guardato due video di Surry oramai vi siete dimenticati del trauma, vi consiglio di prendere del formaggio grana e condire anche con questo per una pasta meno triste.