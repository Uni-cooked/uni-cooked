Pasta all'olio di Teo il triste

la crème de la crème della cucina da pendolare, il piatto migliore che tu possa desiderare
(specie se come il povero autore di questo articolo sei tornato a casa causa esame andato male)

15-20 minuti
€5

125 gr di pasta (rigorosamente fusilli, dico per esperienza)
Olio extravergine di oliva q.b.
Sale grosso q.b.
Formaggio grana (opzionale, solo se a fine ricetta vi sarete ripresi dallo shock)

1. dopo esserti asciugato le lacrime pensando alle ore spese per studiare, prendi
un pentolino (piccolo che dopo bisogna lavarlo e qui l'acqua e le energie non vanno sprecate)
e riempilo d'acqua sino a lasciare mezzo pollice di spazio
2. posa il pentolino bellino sopra il cucinino (o la piastra ad induzione o qualsiasi altra fonte di calore) e accendi la fiamma
3. Recati al luogo misterioso dove in casa tua si accumulano i coperchi e cerca quello del pentolino (nota, nessuno mette un coperchio al pentolino da anni, perciò cercate nelle retrovie). Una volta recuperato, posa il coperchio sopra il pentolino
4. Apri YouTube e cerca un video di Surry dalla durata di circa 10 minuti, il tempo che l'acqua nel pentolino inizi a bollire
5. Quando senti l'acqua sbordare (sì, so che non hai letto tutto prima di iniziare :) ) dirigiti
ad alzare il coperchio (occhio alle ustioni). Prendi quindi un cucchiaio di sale grosso da cucina (e sì, sale grosso, posa quello da condimento) e buttalo piano dentro la pentola (PIANO, che altrimenti dovrai asciugare il piano cottura dall'acqua che avrà sbordato)
6. Prendi ora i 125 gr precisi precisi di fusilli e buttali dentro l'acqua. Solitamente ci vogliono una decina di minuti prima di cuocerli completamente, tempo di guardare un secondo video di Surry
7. Passati i 10 minuti, spegni il fuoco e scola la pasta.
8. Impiatta e condisci con l'olio extravergine di oliva: voilà, la tua pasta in bianco è pronta per essere mangiata!

PRO-TIP: se dopo aver guardato due video di Surry ormai ti sei ripreso dal trauma, consiglio di prendere del formaggio grana e condire anche con questo per una pasta meno triste.