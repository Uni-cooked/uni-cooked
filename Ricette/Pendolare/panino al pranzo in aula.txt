panino al pranzo in aula

Ci risiamo, anche quest'anno la segreteria ha ben deciso di piazzare le uniche due lezioni del giorno una alle 8.30 e l'altra alle 16.30
Non preoccuparti, nemmeno noi vogliamo andare in mensa, per questo ti diciamo come sopravvivere a pranzo.

35 gr di prosciutto crudo o cotto
1 pomodoro da insalata (quello grande)
2 fette di pane da toast

5 minuti
3€

1. Prendi il tostapane, attacca la spina alla presa di corrente (sì, quella in cucina impossibile da raggiungere).
2. Dopo aver accuratamente controllato di non esserti slogato la spalla, prendi le due fette di pane da toast e inseriscile dentro il tostapane. Accendi quindi il tostapane e lascia che il pane scaldi
3. Nel frattempo prendi il pomodoro e lavalo sotto l’acqua corrente per togliere residui di pesticidi e/o altro materiale dannoso
4. Prendi un tagliere e poggiaci sopra il pomodoro lavato e profumato. Taglia quindi quattro fette di pomodoro e metti la parte avanzata in frigo
5. Prendi una fetta di pane caldo, poggia due fette di pomodoro, il prosciutto e quindi le rimanenti due fette di pomodoro. Chiudi con l’altra fetta di pane.
6. Il tuo panino è pronto: buon appetito!