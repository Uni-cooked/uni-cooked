Insalata veloce

Com'è dura la vita del pendolare: vai a lezione, torni a casa dopo l'ennesimo ritardo dei treni, pranzi, studi e vai a riscuotere le tue cinque ore di sonno guadagnate. Al mattino però ti ricordi che avrai lezione anche al pomeriggio e che la sera prima dovevi prepararti il pranzo: cosa puoi fare? Non preoccuparti, con la nostra "Insalata veloce" anche il più fiero degli studenti in sede sarà invidioso della semplicità e gustosità che l'insalata unita al succoso pomodoro sa dare!

1 cespo di insalata
1 pomodoro da insalata (quello grande)
olio q.b.
sale q.b.

5 minuti
3€

1. Prendi il cespo di insalata e inizia a togliere le varie foglie (ti potrebbe essere utile, per fare in fretta, rimuovere dal basso il cuore del cespo);
2. Dal reparto “cose che non credo di aver mai usato”, prendi la centrifuga di insalata e mettila vicino al lavello: ci servirà tra un attimo;
3. Blocca il lavello con il tappo e lascialo riempire un poco di acqua. Poni quindi le foglie di insalata nell’acqua e inizia a pulirle. Lavata una foglia, ponila dentro la centrifuga;
4. Una volta lavate tutte le foglie svuota il lavello, quindi chiudi la centrifuga con il suo coperchio e azionala. Controlla periodicamente se le foglie sono asciutte e svuota l’acqua che si accumula.
5. Prendi il tuo box pranzo e ponici le foglie lavate ed asciugate. Metti il tutto da parte, lo riprenderemo tra poco!
6. Prendi il pomodoro e puliscilo sotto l’acqua corrente. Fatto questo, cerca un tagliere e un coltello: poggia dunque il pomodoro sul tagliere.
7. Affetta tutto il pomodoro cercando di non realizzare fette eccessivamente spesse.
8. Taglia le fette di pomodoro in pezzetti più piccoli, quindi versali nel box pranzo assieme all'insalata.
9. Condisci con olio e sale: il pranzo è servito.