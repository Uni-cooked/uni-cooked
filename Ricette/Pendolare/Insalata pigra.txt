Insalata pigra

Hai dormito 5 ore per finire di studiare e, tornando dall’università, non hai voglia di prepararti da mangiare? Suvvia, non trascurare il pranzo: fatti un’insalata

1 cespo di insalata
1 pomodoro da insalata (quello grande)
olio q.b.
sale q.b.

5 minuti
3€

1. Prendi il cespo di insalata e inizia a togliere le varie foglie (ti potrebbe essere utile, per fare in fretta, rimuovere dal basso il cuore del cespo: in internet ci sono molti life hacks a riguardo ;) );
2. Dal reparto “cose che non credo di aver mai usato” prendi la centrifuga di insalata e mettila vicino al lavello, ci servirà in un attimo;
3. Blocca il lavello con il tappo e fallo riempire un poco d’acqua. Poni quindi le foglie nell’acqua e inizia a pulirle, eventualmente aiutandoti anche con l’acqua corrente se necessario. Lavata una foglia, ponila dentro la centrifuga;
4. Una volta lavate tutte le foglie svuota il lavello, quindi chiudi la centrifuga con il suo coperchio e, raccolte le poche forze che ti sono rimaste, aziona la centrifuga controllando periodicamente se le foglie sono asciutte ed eventualmente buttando via l’acqua in eccesso. Un buon indicatore è controllare quanta acqua si sia depositata nella centrifuga di volta in volta ;)
5. Prendi una terrina per insalata e ponici le foglie lavate ed asciugate. Mettila da parte, la riprenderemo tra poco;
6. Prendi il pomodoro e puliscilo sotto l’acqua corrente. Fatto questo cerca un tagliere e un coltello, quindi poggia il pomodoro sul tagliere;
7. Affetta tutto il pomodoro cercando di non realizzare fette eccessivamente spesse;
8. Taglia le fette in pezzetti più piccoli, quindi versali nella terrina dove hai posto l’insalata;
9. Condisci con olio e sale e voilà: il pranzo è servito